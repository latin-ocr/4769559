2

 

maticorum praecepta sed etiam veterum scriptorum exempla sequantur, verendum est, ne
in primo introitu eloquentiae haereant incerti, u'trum imitandum sibi proponant. Nam quod
in ordinibus inferioribus Eutropio e't Aurelio Victori et, si dis placet, ipsi Justino operam dant,
id non tanti momenti est, ut oratio inde magnum detrimentum capere videatur. Ad multo-
rum autem exempla orationem ita conformare, ut, ubi inter se non consentiant, modo hunc
modo illum sequaris, vix ferendum videtur, nisi discrepantiae et causae et rationes antea
perspectae sint. Quam ob rem quum hoc munus mihi mandatum sit, ut et utrumque
scriptorem discipulis interpretarer et latine scribendi artem docerem, saepe mecum repu—
tavi, quo modo fieri posset, ut ex utroque exempla, quibus illi ad imitandum uterentur,
repeterem. Id quidem statim videbam omnium primum comparationem orationis utrius-
que accuratam esse instituendam, nam nisi cognita prius discrepantia, si qua est, dele-
ctus fieri non potest. Sed quam difficilis haec res sit neminem fugiet. Nam quamvis iam
a pluribus viris doctis in libris grammaticis multa ,conquisita sint, in quibus Livii usus
cum Ciceronis sermone non convenit, haec tamen pro. illorum virorum ratione aut ad sin-
gulorum verborum usum solum spectant, aut in pluribus libris-tam dispersa sunt-9 ut non
parvi negotii sit ea colligere. Livianam orationem Drakenborchius quidem multis locis
optime explicavit, sed idem, praeterquam quod sua ratione ductus “iprum scriptorum
usum minus comparavit, id potissimum curavit, ut iudicium suum de veris Livii verbis
confirmaret. Restat igitur ut diligenti lectione omnia ea conquiramus et eligamus, quibus
orationis discrepantia inesse videatur. Quod, quum per se haud facile sit, difficilius fit,
quum illi scriptores non in eodem genere orationis versentur. Multa enim historicum
decent, quae ab oratoris atque philosophi more abhorrent. Cavendum igitur est, ne eam,
quae argumenti dissimilitudo est, ingenio artique scriptoris tribuamus. Reperiuntur qui-
dem etiam in Ciceronis libris multae rerum narrationes, quibus et in orationibus eausam
explicat et in epistolis aut Atticum aut alium ex familiaribus de rebus Romae >aut a se
gestis certiorem facit, sed tantum abest, ut cum continua rerum gestarum expositione eas
comparare possimus, ut ex iis ipsis quid inter genus oratorium et historiam- intersit appa-
reat. ln orationibus enim quum causas explicat easque res accuratius enarrat, quibus aut
reorum crimina confirmantur aut innocentia demonstratur, Cicero non id agit, ut veram
ac plenam imaginem rerum gestarum proponat, sed ut iudicum animos moveat et aut in-
dignationem aut misericordiam aut iram excitet. Multa igitur omittit, alia copiosius per-
sequitur, interdum non dubitat quin vera falsis misceat. Ipse illas narrationes credibiles
nec historico, sed prope quotidiano sermone explicatas dilucide dicit. (Or. 36.) Episto-
larum quidem alia ratio est, sed ea non minus ab historiarum scriptore aliena. Nam
quamvis in iis ad amicos haud raro res aut⁸ Romae aut in provincia gestas accuratius
perscribat, eaedemque [nobis quidem fontis purissimi et uberrimi instar sint ad res Roma-
nas illius aetatis cognoscendas, magno opere tamen earum sermo ab historico genere ,dif-
fert. Nam quum auctor carum res per se non exponat, sed aut sui ipsius aut eorum ad
quos epistolae datae sunt rationem semper habeat, fieri non potest, quin animi quadam
commotione aut ad oratoris gravitatem aut ad amici samonem familiarem ducatur. Prae—

